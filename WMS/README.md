# WMS

## Generell info

WMS-tjenester
Når du bruker en WMS (Web Map Service) tjeneste, er det en server som på forespørsel sender brukeren kartutsnitt i form av rasterfiler (PNG  eller JPEG). Det kan den gjøre enten direkte i nettleseren, i en webapplikasjon eller en desktopapplikasjon. Tjenestene basert på WMS-spesifikasjonen er fleksible og gir mange muligheter. Du kan for eksempel:

Velge hvilket koordinatsystem kartbildet skal produseres i
Skru av eller på kartlag i tjenesten. For eksempel kan du velge at bare veier og vann skal tegnes opp (og alt annet utelates)
Velge målestokken selv
Velge bakgrunnsfarge, eventuelt sette denne til transparent
Velge hvilket bildeformat som skal produseres
Hente ut tegnforklaring for de ulike kartlagene
Hente enkel informasjon om objekter i kartbildet, som for eksempel bygninger, veier og eiendommer
Det finnes flere desktop- og webklienter som er i stand til å kommunisere med en WMS-tjeneste uten at man må utvikle kode selv, for eksempel følgende desktopklienter: Qgis, ArcGis, uDig eller Gaia3.

Qgis brukermanual viser deg hvordan du åpner en WMS i QGIS.  Esris brukerveiledning viser hvordan du åpner en WMS i ArcMap .Husk bare at etter å ha åpnet WMS-en i ArcMaps, må du aktivere alle lagene du er interessert i, ellers vises ikke noe.

## Eksempler på WMS-tjenester er:
Topografisk Norgeskart: http://openwms.statkart.no/skwms1/wms.topo4

